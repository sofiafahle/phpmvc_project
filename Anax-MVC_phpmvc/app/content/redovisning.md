# Redovisning## Kmom01: PHP-baserade och MVC-inspirerade ramverk####Vilken utvecklingsmiljö använder du?Jag har precis köpt ny laptop så blev en litet extramoment att installera om allt jag behöver. Sitter nu på Windows 10, med XAMPP, Filezilla och Dreamweaver. Hade problem att installera Atom på min nya dator, men arbetar gärna med Dreamweaver då jag använder det på jobbet. Problemet blev att ansluta till studentservern via Dreamweaver, som jag förstått inte fungerar, så använder därför Filezilla för att ladda upp filer.####Är du bekant med ramverk sedan tidigare?Nej, inte riktigt. På jobbet använder vi nåt sorts ihopplock som inte riktigt gills som ett regelrätt ramverk. Men ser många likheter och förstår mer av filstrukturen där ju mer jag jobbar med Anax-MVC.####Är du sedan tidigare bekant med de lite mer avancerade begrepp som introduceras?Jag har egentligen inte tänkt så mycket på traits och anonyma funktioner som jag kanske borde gjort i tidigare kurser. Annars är det ganska mycket nytt. Routes och frontend-controller är jag lite bekant med. Tjänster, $app osv var lite att sätta tänderna i. Börjar få mer förståelse tack vara artiklarna. Kommer nog behöva gå tillbaka och läsa på när det blir dags att ansluta till databasen osv.####Din uppfattning om Anax, och speciellt Anax-MVC?Jag tror att det här kan bli ett bekvämt sätt att arbeta med koden när man satt sig in i det. Det är bra att separera tex innehåll i markdown med själva koden, och att inte ha flera sidkontrollers. Det är bra att man fått börja med några av filerna i taget, eftersom ramverket verkar vara ganska stort. Är fortfarande en del filer som jag inte sett över och undersökt vad de gör.####Me-sidanGjorde min första variant av me-sidan till en ganska avskalad variant. Har just nu inte lagt någon större tid på design/css utan satte mig istället in i att lägga in tärningsspelet. Jag kikade på koden för att kasta tärning och använde klasserna jag skapade i oophp för attskapa ett 1-player spel där man försöker få 100 poäng på så få rundor som möjligt. Fungerari praktiken precis som mitt spel i oophp, men jag la till n räknare på antal rundor, det kändes mer logiskt när man bara har en spelare och tävlar mot sitt eget "personbästa".<br>## Kmom02: PHP-baserade och MVC-inspirerade ramverkDetta kursmoment kändes väldigt nyttigt och gjorde hela koden och flödet mycket mer klar. Läsningen på Phalcons manual var lite tung med gav mycket förståelse för tänket bakom ramverket. Det finns säkert fler saker jag kunnat göra för att vara ännu mer uppdelad och tydlig i min kod, men jag känner att det var ett bra steg från första kursmomentet vad rör förståelse för klasser och hur de används i ramverket.Att lägga in kommentarsfunktionen fungerade smärtfritt om man följde guiden. För att lösa de övriga kraven för man istället tänka till lite. Jag valde för det första att skapa mina egna kopior av CommentsController och CommentsInSession för att kunna anpassa koden som jag ville. Jag la koden i app/src för att den skulle hanteras som app-specifik. Använde namespaces för att autoloadern ska hitta rätt klass. Därefter skapade jag nya metoder i Controller-filerna som hanterade att editera och radera kommentarer enligt "id"/nummer och sida. För att kunna hantera vilken sida som hanteras skickade jag med parametrar i formulären och via frontkontrollern. Jag skapade ett extra kommentarsfält under redovisningssidan. Till slut la jag till länken till gravatar i varje kommentar, utifrån den mailadress som angetts i formuläret. Jag hade inte tid att göra nån större lösning angående ett dolt formulär, så löste det med CSS och :hover. Inte vad som efterfrågades kanske, men fungerar som en snabb lösning.####Hur känns det att jobba med Composer?Det kändes väldigt smidigt. Att installera var inga problem när man följde guiden. Känns bra att ha ett system för att hantera olika dependencies för projektet, och få allt installerat och ordnat på ett smidigt sätt. Kom inte riktigt i kontakt med att använda Composer på studentservern, som nämndes i guiden. Eftersom alla moduler installerades lokalt och laddades upp med projektet behövdes det inte, men att veta att det finns där och hur man når det kan vara bra längre fram.####Vad tror du om de paket som finns i Packagist, är det något du kan tänka dig att använda och hittade du något spännande att inkludera i ditt ramverk?Jag har inte haft tid att söka runt på Packagist, men ser definitivt värdet i det. Allt från att hitta enkla moduler för grundfunktioner, till att få hjälp med att inkludera mer avancerad funktion i projektet. Att välja en modul från Packagist och installera med Composer är ett smidigt flöde. Dessutom har du bra översikt i Composer.json-filen.####Hur var begreppen att förstå med klasser som kontroller som tjänster som dispatchas, fick du ihop allt?Det var en del att ta in till att börja med. Jag var tacksam att jag började kika på att använda klasser och så vidare i första kursmomentet, men systemet som följdes nu var såklart väldigt smidigare.  Bilden som beskrev flödet från Packagist/Composer-guiden var väldigt hjälpsam i att greppa de olika stegen från frontcontroller via CommentController och CommentsInSession till att presentera resultatet.####Hittade du svagheter i koden som följde med phpmvc/comment? Kunde du förbättra något?För en så grundläggande applikation kan man säkert hitta många förbättringsområden, men det jag saknade var väl främst att kunna spara kommentarerna i en databas. Jag ville att "edit" och "delete" endast skulle presenteras för skaparen av kommentaren, via IP-adressen som sparades, men det fanns ingen vits då man sparar kommentarerna i sessioner. Dessutom var det helt ovaliderad data som kom in via formulären, så gjorde en kort lösning med htmlentities() och typer på input-fälten.<br>## Kmom03: Bygg ett eget tema####Vad tycker du om CSS-ramverk i allmänhet och vilka tidigare erfarenheter har du av dem?Jag har ingen tidigare erfarenhet av just ett ramverk som detta. Har hört talas om Bootstrap förr men har inte använt det. Det är väldigt smidigt att ha regioner och view-filer, som städar upp och gör det tydligt för alla som arbetar med ett projekt.####Vad tycker du om LESS, lessphp och Semantic.gs?Jag älskar att arbeta med LESS och har saknat det till vardags. Hade inte så mycket kunskap om hur det fungerar i praktiken och har varit väldigt intresserad av den läsning kursmomentet innefattade. Vi ser på möjligheterna att använda LESS eller SASS på jobbet då vi redan använder compiling för att slå ihop CSS-filer för olika delar av webbshopen. Gridsystemet tyckte jag funkade bra, men jag fick använda mig av trial and error när jag skulle bredda wrapper till 1150px, för att få rätt bredd på rutnätet och gutters i förhållande till den rutade bakgrunden.Funktionerna jag uppskattar mest är möjligheten att sätta variabler och mixins för ofta använda värden, det skapar bra möjligheter för en användare att anpassa till exempel färger och annat på ett enkelt sätt, utan att behöva leta på flera platser i flera CSS-filer. Det skulle kunna implementeras i till exempel ett admin-gränssnitt.####Vad tycker du om gridbaserad layout, vertikalt och horisontellt?Jag arbetar väldigt mycket med responsiv design på jobbet och har en del erfarenhet av att jobba med innehåll i regioner, men inte på samma sätt, då de designer jag jobbat med inte följt ett tema. Att ha ett fast rutsystem gör det lätt att flytta omkring regioner utan att krångla för mycket med klasser i html-koden, vilket är väldigt uppskattat när man jobbar med design. Att ha ett rutnät gör att man får stor översikt över att innehållet ligger snyggt och parallellt, eller helt enkelt harmoniserar bra. Det horisontella rutnätet skapar en mer lättläst och enhetlig text, vilket är bra om man ska ha en sida med mycket text och innehåll. Att använda ett "magisk nummer" kändes väldigt smidigt, det använde jag också mycket i layouten av rutnätet, och är definitivt något jag kommer använda igen. Artikeln om typografi tog upp mycket som man annars kanske missat.####Har du några kommentarer om Font Awesome, Bootstrap, Normalize?Font Awesome har jag använt mig av sen kurspaketets början, och har alltid bara inkluderat det som en stilmall. Ikonerna är användbara och flexibla, vilket sparar en del tid vid Photoshop, så det är uppskattat. Borde definitivt inkluderas i ett bra tema.Normalize är något vi använder på jobbet men inget jag har funderat så mycket på förrän nu. Det är såklart viktigt i ett tema eller en design att inget hoppar ur gridsystemet på grund av att webbläsaren har en annan defaultinställning, så att ha en enkel .less-fil att inkludera som löser det är superbra.Bootstrap är ett väldigt bra exempel på ett ramverk att titta på när man arbetar med det här kursmomentet. Det var kul att kolla på de olika element ramverket erbjuder, samt att se olika sidor som implementerat Bootstrap i Bootstrap Expo. Jag såg att Bootstrap hade en del JavaScript-lösningar som jag tyckte var intressanta, för tex dropdowns och pop-ups. Men det fokuseras såklart på i nästa kurs.####Beskriv ditt tema, hur tänkte du när du gjorde det, gjorde du några utsvävningar?Mitt tema är ganska grundläggande med grund i övningen för kursmomentet. Jag föredrar en layout som är lite bredare, då större skärmupplösning är allt vanligare, så jag valde att göra om strukturen lite, och bredda wrappern, för att sedan skapa en egen wrapper mellan footer och navbar som fick 1150px bredd. När man använder sig av max-width, wrappers och responsiv design så ser det bra ut även hos någon som har mindre skärm eller upplösning. Jag valde att styla innehållet ganska enkelt med en vit bakgrund, för att sedan lägga in en foto-bakgrund. Jag bytte ut fonter för att testa på det med flödet vid import av font från Google, men behöll annars en liknande design som förra kursmomentet som jag gillar.Temat, rutnätet och dess funktioner finns att se via routen grid/ som är länkad i navbaren och via frontkontrollern theme.php. Då jag helst ville inkludera hela kursmomentet som routes i min me-sida istället för bara en frontkontroller, finns de olika delarna i en dropdown.####Antog du utmaningen som extra uppgift?Jag har inte laddat upp mitt tema på Github då jag inte haft tid, men har gjort extrauppgiften för styling. Jag la in variabler för klasser i temats config-fil, en för html-elementet och en för body. De skrivs sedan ut i templatefilen. Jag kikade lite från CDIFactoryDefault och hittade via request ett sätt att få ut första delen i routen. Htmlklassen kan bytas för att styla om hela sidan, jag la in en sommar- och en vinterstil med olika bakgrunder för att illustrera detta. Jag valde att lägga dem i olika .less-filer då jag tänker mig att man vill separera sina teman och välja vilka man inkluderar. Klassen för body följer den första delen i routen, vilket i fallet grid/ betyder att alla routes under grid/ får bodyklassen "grid-page". Jag illustrerar det genom att sätta olika färg på h1-taggen på några av mina sidor; comment, source osv.<br>## Kmom04: Databasdrivna modeller####Vad tycker du om formulärhantering som visas i kursmomentet?Jag tyckte formulärhanteringen i kursmomentet var ganska bekväm och bra. Skönt att ha en plats där innehållet för formuläret deklareras, och vad som ska göras med formuläret bestäms. Jag läste igenom lite av koden som fanns i cform och blev därför lite mer bekant med vilka möjligheter som fanns för att anpassa formuläret och dess delar.Nåt som krånglade lite för mig var att sätta en riktig redirect både i formulärklassen och i controllern, men när man började se klassen för formuläret som en faktiskt klass och navigerade den så, så blev det klart hur man skulle göra. Jag ville att formuläret för att ändra en kommentar skulle redirecta till sidan där kommentaren ligger, och satte därför $this->comment i constructor, för att sen hämta property "page" från kommentaren där det behövdes. Det var lite nytt att tänka på kommentaren som en instans av en klass, en modell, istället för en vanlig variabel, men när man insåg hur det fungerade så kändes det verkligen kraftfullt och bra.####Vad tycker du om databashanteringen som visas, föredrar du kanske traditionell SQL?Det var lite tufft att komma in i till en början, eftersom man var osäker på hur man skulle anpassa sin SQL. Efter lite genomgång i CDatabaseModel så blev det ganska klart hur det skulle fungera, och vilka hjälpmedel man hade. På så sätt är det väldigt bra att ha, för att minska misstag på grund av den mänskliga faktorn.I allmänhet så tyckte jag att den struktur med riktig Model-View-Controller grund som framstod tydligare i detta kursmoment är bra att arbeta med. Jag behöver fortfarande tänka efter ibland om vilken lösning som funkar var, och vilka variabler och resurser jag har åtkomst till. Det hjälpte att göra allt ihop två gånger, när man sen skulle uppreda processen för användare på kommentarerna, så med lite mer repetition sitter det säkert. ####Gjorde du några vägval, eller extra saker, när du utvecklade basklassen för modeller?Jag valde att lägga alla metoder i basklassen när jag gick igenom guiden, vilket jag sen såg att mos också gjort. Alla metoder var väldigt universella och det är såklart helt i linje med DRY, så jag ville se till att allt var tillgängligt när man skulle arbeta med ett CRUD-system. De enda ändringar som jag gjorde var tillägg med nya metoder. Jag upptäckte med hjälp av verbose mode att metoden som gör en uppdatering av en rad gör en unset på $keys['id'], men eftersom man redan separerat keys och values så gjordes aldrig en unset. Nyckeln "id" och värdet som skickats in låg efter separationen båda under nyckeln 0 i sin respektive array, $keys och $values, alltså finns inte $keys['id']. Det skadade inte, men gjorde hela steget onödigt. Jag flyttade därför unset() längst upp i metoden, så det görs en unset direkt på den array som skickats in innan separationen.Jag missade att i början av kursmomentet ha lite tydligare struktur, och la också users-modulen i Anax-MVC istället för i app där jag sedan ville ha comments-modellen. Jag hade även kanske önskat att ha formulären i app under en mapp tillsammans med controller och modell, så att all info för en modul fanns på ett ställe. Sen kunde man då eventuellt strukturera upp inom den mappen.####Beskriv vilka vägval du gjorde och hur du valde att implementera kommentarer i databasen.Att organisera om koden för kommentarer gick bra och blev en välplacerad repetition av det som gåtts igenom i övningarna och första uppgiften. Den var dock också en liten utmaning att stå på egna fötter och själv tänka efter vad som behöv, och hur man kunde utöka basklassen. Jag underskattade tidskravet för denna uppgift och har därför tyvärr gått över inlämningsdeadline för detta kursmoment, men jag känner att jag lärt mig mycket som kommer stå som grund i projektet.Mycket av det som görs i controllern för comments är likt det i controllern för users, och formulärhanteringen är också likt så långt som till vilka fält som används. Jag skapade en softDeleteAction, även om de känns som mindre relevant för ett kommentarssystem. Jag gjorde bara möjligt att visa om en kommentar var raderad eller inte, för att visa att det är förberett för ett papperskorgssystem. Som vanligt följer både användare och kommentarer en modell där man först gör en soft delete för att sen radera fullt från papperskorgen/med ett till klick. Jag tycker att det är en bra väg att ta om man ska ha en soft delete-funktion, för att skydda från att radera nåt viktigt av misstag.För att kunna hantera olika sidor använde jag ett fält i databasen, 'page'. Detta blev väldigt användbart tillsammans med kommentaren som en instans av modellen, då man kunde komma åt vilken sida som kommentaren låg på vid till exempel redirects. Jag fick skapa nya metoder som raderar och visar alla på en sida, med en where-clause för "page = ?". För att göra detta mer DRY la jag dessa i basklassen och gjorde dem mer flexibla genom att ta emot parametrar för where-clause. Därmed kan lika väl använda den för att visa/radera alla rader där page=comment som där user=admin.####Gjorde du extrauppgiften? Beskriv i så fall hur du tänkte och vilket resultat du fick.Jag gjorde inte extrauppgiften på grund av tidsbrist, men blev under kursmomentets gång väldigt intresserad av scaffolding. Det gick mycket smidigt att skapa om controllern för kommentarer för att arbeta mot databasen, då mycket blev väldigt likt controllern för users. Här blir det tydligt att scaffolding kan spara mycket tid.Om den grund man söker är CRUD och man har en färdig struktur för den tabell man vill arbeta emot så ser jag framför mig att det kan byggas en väldigt stadig grund som kräver lite modifieringar efteråt. När all funktionalitet ligger i basklassen, som i detta fall, så handlar det ju bara om att skapa en controller som hanterar de olika verktyg man vill ha för tabellen.Jag ger kursmomentet högt betyg som en stadig grund för att verkligen få förståelse för vad ett MVC-ramverk bygger på, och jag uppskattar verkligen den tydliga separationen av koden.<br>## Kmom05: Bygg ut ramverket####Var hittade du inspiration till ditt val av modul och var hittade du kodbasen som du använde?Jag läste först igenom artikeln med förslag och märkte att det var ganska brett skilda nivåer och ämnen. Jag funderade först om jag borde ta en avancerad eller mer grundläggande funktion, men eftersom jag tolkade det som att fokus i kursmomentet var att skapa en nyttig modul, och lära sig koncepten och praktiken kring det, så valde jag att utgå från behov. Vilken modul skulle jag först vilja integrera i mitt ramverk?Jag valde därför att göra en modul som låter användaren skapa innehåll i form av sidor och blogginlägg. Det här tycker jag är en grundläggande och viktig funktion i alla webbsidor, för att på ett enkelt sätt kunna hantera sidor och presentera information eller skapa ett nyhetsflöde. Dessutom gav det en ypperlig chans att repetera CRUD-hantering, databasmodeller och så vidare. Grunden kommer från kursmoment 05 i oophp, samt kursmoment 04 i denna kurs, och kodbasen fick anpassas efter MVC och att vara flexibel. Kanske kunde det utvecklas ännu mer och bli en grund för scaffolding.####Hur gick det att utveckla modulen och integrera i ditt ramverk?Det blev en del repetition samt fokus på modulkonceptet och att använda GitHub, Packagist och Composer.  Fick mycket hjälp av att kik på andra studenters moduler på GitHub för att se vad som skulle ingå och hur man kunde strukturera det hela. Jag ville att installationen skulle vara kort och anpassningsbar, beroende på om man har en helt ren installation av Anax eller om man redan har en struktur.Jag skapade src/ med undermapparna blog/ och page/ som i sin tur innehåller modeller, controllers och CForm-klasser för add och update. Jag skapade även viewfiler som ger ett litet grundläggande admin-gränssnitt liknande det från förra kursmomentet. Ville att min modul skulle vara så nära plug-and-play som möjligt, och inte kräva så mycket arbete för någon som bara vill komma igång.####Hur gick det att publicera paketet på Packagist?Att publicera på Packagist och GitHub gick smidigt. Användare hade man sedan tidigare och det handlade till stor del om att lära sig navigera i programmen. Vad görs var och vilka verktyg finns. Gjorde först om hela repot om jag skulle ändra nåt, men blev sen mer bekant med processen bakom att uppdatera filer och dokumentera ändringar. Det blir viktigt när man har en live modul som användare vill hålla uppdaterade. Allt som allt så tyckte jag att det gick ganska smidigt, men det går säkert att göra på ett mer utförligt eller korrekt sätt.####Hur gick det att skriva dokumentationen och testa att modulen fungerade tillsammans med Anax MVC?Jag arbetade på så sätt att jag publicerade och testade tidigt i processen. Jag utvecklade det mesta av modulen i mitt eget Anax från kursmoment 04, men sen när jag laddat upp repot så jobbade jag med flera testversioner av en ren Anax-installation och Composer för att hitta genvägar och undvika senvägar.Jag anpassade, laddade upp filerna på nytt, och testade igen. Under tiden skrev jag dokumentationen. Det hjälpte mig att försöka tänka lite som en utomstående som inte känner igen modulen.  Det mesta jag ändrade i detta steget av processen var fil- och kodstruktur för att modulen skulle funka i en ren Anax-installation och för att helt enkelt förenkla installation.Tyvärr hade jag problem med Filezilla på slutet eftersom en kopia av min mapp dbwebb-kurser/ innehållande kopior av htmlphp och oophp låg och tog upp massor med plats på studentservern. ­Trodde först det var ett fel i någon ändring jag gjort, eftersom det bara påverkade vendor-mappen. Detta berodde dock på att vendor-mappen laddas upp nästan sist, och hade inget att göra med koden utan utrymmet på servern. En väldig lättnad. Dessvärre hade jag dock inte tid att installera en annan students modul i Anax. Kommer dock säkert att få användning av dessa kunskaper om GitHub, Composer och Packagist i framtiden.<br>##Kmom06: Verktyg och CI####Var du bekant med några av dessa tekniker innan du började med kursmomentet?Nej, när det gäller unit testing så är jag alldeles färsk. Jag kände igen filerna för Scrutinizer och Travis men hade inte satt mig in i vad de gör. I det stora hela verkar continious integration som ett smart sätt att arbeta om många utvecklare sitter på samma projekt. ####Hur gick det att göra testfall med PHPUnit?Testfallen med mumin fungerade bra. I början uppstod lite problem iom att phpunit inte ville fungera på cygwin/windows 10. Jag fick arbeta med det ett tag, då jag testade många olika varianter och versioner av phpunit.Såg att det fanns ett par alternativ för hur folk löst problemet som uppstod, men för min del så räckte det med att köra phpunit.bat istället. Dessutom missade jag först att installera XDebug vilket i sin tur ledde till problem med att testa code coverage.I slutändan så hade jag problem med att få phpunit att fungera med anslutningen testdatabasen lokalt. Allt funkar dock fint på Travis och Scrutinizer och därför valde jag att gå vidare med tanke på tidsbrist. Lösningen, en enkel felstavning, hjälpte mos mig med på forumet strax innan jag lämnar in detta, och nu funkar det som det ska även lokalt.####Hur gick det att integrera med Travis?Travis fungerade bra, och när jag testade med mumin fungerade allt som det skulle. Även att bygga min egna modul, utan tester, fick jag att fungera. Problemen uppstod när jag skulle börja skapa tester. Jag har en modul från förra kursmomentet som består nästan helt av controllers och viewfiler. Då jag sökte runt på forumet så fann jag att vissa inte kunnat lösa det alls, medan andra som integrerat en variant av CDatabaseModel i sin modul fokuserat på att testa metoderna i den. Jag beslutade för att göra detsamma, och skapa en testklass för den. Först trodde jag att jag kunde följa guiden för moduler som är beroende av databas, men guidens fall stämde inte riktigt överens med min då jag behövde nå databasanslutningen som en tjänst i $di. På så sätt var jag egentligen främst beroende av Anax-MVC. Så jag följde en kombination av guiderna och jämförde med medstudenters snarlika fall, och efter många om och men fick jag till anslutningen. Dessvärre inte lokalt via phpunit, som jag nämnde ovan.Trots att jag inte fick testat hela min modul så känner jag ändå att jag fick gå igenom kursmomentets alla steg(och lite till) för att lära mig grunden för verktygen. Nu vet jag att man måste strukturera sin kod på ett visst sätt för att få testandet att täcka hela modulen, samt att hålla dependencies nere så mycket som rimligt går för att förenkla testande. ####Hur gick det att integrera med Scrutinizer?Jag tyckte Scrutinizer var ett superbra verktyg, som ger många bra tips för att snygga till koden. Att integrera med Scrutinizer var inget problem efter att ha testat det med mumin. Först trodde jag att det var något fel med  anslutningen mellan Scrutinizer och Travis, eftersom det inte dök upp någon info om code coverage, men det berodde på att Scrutinizer oftast är lite snabbare än Travis.####Hur känns det att jobba med dessa verktyg, krångligt, bekvämt, tryggt? Kan du tänka dig att fortsätta använda dem?Jag har inte stött på unit testing förr och även grundläggande saker så som GitHub är ganska nytt vilket gjorde det hela till ett lite mer avancerat kursmoment. Men tanke på hur mycket krångel som uppstod så blev jag i utgångspunkt ganska avskräckt från det hela, men jag såg att det är ett hjälpsamt verktyg när man väl fått testerna på plats.  När jag väl hade tagit mig förbi själva uppsättningen så körde jag flera test suites för att vara helt hundra på att allt såg bra ut. Det fungerade faktiskt väldigt bra för felsökning, väldigt smidigt.Att vara säker på att de ändringar man gjort funkar som de ska i hela repot kan spara mycket tid, och är ett bra verktyg att jobba med medan man skriver koden. Även bortsett från unit testing så är det bra att kolla koden så den är ordentligt skriven, att man inte har onödig kod eller har missat något. ####Gjorde du extrauppgiften? Beskriv i så fall hur du tänkte och vilket resultat du fick.Jag gjorde den första testuppgiften för att höja mitt betyg på Scrutinizer. Jag fick faktiskt ganska bra resultat vilket är väldigt kul att se efter man har trixat med builden i Travis ett tag. Över 60 builds blev det innan allt klaffade, eftersom det inte fungerade att testa lokalt. Då jag bara kunde testa en del av min modul så blev det inte så många tester, (15 tests, 18 assertions), men istället hög test coverage, 91%, och ett betyg på 9.94. Jag är väldigt nöjd med med tanke på hur lite tid jag hade över för extrauppgiften.  Betygen finns i min README.md.